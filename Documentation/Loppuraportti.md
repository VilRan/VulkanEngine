## Yleinen kuvaus moottorista
* Moottorin käyttörajapinta ottaa mallia osittain XNA/MonoGamesta, osittain Unity/Unreal Enginestä.
* Ainakin tällä hetkellä moottori ottaa kantaa vain resurssien hallintaan, grafiikan piirtämiseen ja käyttäjän syötteeseen. Varsinaista pelilogiikkaa se ei vielä hoida juuri yhtään.
* Moottori käyttää hyväkseen sekundaarisia komentopuskureita, siten, että jokaisella Scenellä on omansa. Idea tässä on se, että voi esimerkiksi laittaa yhteen harvoin muuttuvat Actorit, kuten maastonmuodot, ja toiseen usein muuttuvat Actorit, kuten ammukset. Näin koko komentopuskuria ei tarvitse kirjoittaa uusiksi, kun Actoreita lisätään tai poistetaan.

## Projektin haasteet
* Suurin osa ajasta meni itse Vulkanin opetteluun ja soveltamiseen. Aina kun luuli osaavansa, Vulkan heitti ylimääräisiä esteitä eteen. Vaikka tutorialilla ja esimerkeillä pääsi alkuun, loppujen lopuksi oli pakko turvautua spesifikaation.
* Dynaaminen muistinhallinta oli ensimmäinen suuri haaste, jota tutoriali ei kattanut.
* Descriptor settien kanssa meni aivan liikaa aikaa. Ei se loppujen lopuksi niin vaikea konsepti ole käsittää, mutta toteutuksen yksityiskohdat olivat hieman hukassa.
* Sekundaarisien komentopuskureiden yksityiskohtaisen toiminnan jouduin myös keksimään melkein päästä.
* Lopuksi varsinaisen demon tekemiseen ei jäänyt paljoa aikaa. Ei sitä kyllä peliksi vielä kehtaa kutsua.
* OpenGL-toteutus deadlineen mennessä jäi vain unelmaksi.
* Koodi on aika vaihtelevan laatuista. Joissakin paikoissa se on melkein kaunista, mutta jotkut kyllä menevät uudelleenkirjoitettavaksi.

## Tulokset
* Moottorilla pystyy periaatteessa tekemään pelejä ilman, että käyttäjän tarvitsee osata Vulkania.
* Omalla koneella n. 350 fps, kun piirretään n. 30 000 Actoria, joilla yhteensä n. 660 000 verteksiä.
  * 5.6.2017 muokkaus: Nyt yli 650 fps, kiitos pienen optimoinnin.

## Seuraavaksi
* Kuten julkaisuissa näkyy, pidän tätä vasta versiona 0.1. Aion jatkaa projektia vielä omalla ajalla. Haluaisin vielä ainakin saada sen OpenGL-version tehtyä. Jos olen sitten ainakin osittain tyytyväinen, niin voisin vaikka alkaa peliäkin työstämään.
